
<h5>ข้อ 6. ในกรณีครบกำหนดสัญญา</h5>
<p>
  6.1 เมื่อครบกำหนดระยะเวลาเช่า หรือเมื่อการเช่าสิ้นสุดลงก่อนครบกำหนดตามสัญญา เพราะเหตุผิดสัญญา <span class="nobr">ผู้เช่า</span>ต้องส่งมอบคืนกุญแจทั้งหมด และสถานที่เช่าแก่<span class="nobr">ผู้ให้เช่า</span>ในสภาพเรียบร้อยปกติดีดังเดิม หากสถานที่เช่าชำรุดเสียหาย โดยมิใช่การเสื่อมสภาพ หรือการใช้งานตามปกติ <span class="nobr">ผู้เช่า</span>มีหน้าที่ต้องซ่อมแซมให้อยู่ในสภาพเรียบร้อยดีดังเดิม
</p>

<p>
  6.2 หาก<span class="nobr">ผู้เช่า</span>ไม่ส่งมอบสถานที่เช่า และไม่ขนย้ายทรัพย์สินสัมภาระออกไปจากสถานที่เช่าภายในเวลาที่กำหนด <span class="nobr">ผู้เช่า</span>ขอแสดงเจตนาในหนังสือสัญญาเช่านี้ ยินยอมให้<span class="nobr">ผู้ให้เช่า</span>มีสิทธิเข้าครอบครองพื้นที่เช่าได้โดยพลัน รวมทั้งมีอำนาจทำลายกุญแจ และเครื่องกีดขวางใดๆ ได้ และปิดกั้นใส่กุญแจไม่ให้<span class="nobr">ผู้เช่า</span> และบริวารเข้าเกี่ยวข้องกับทรัพย์ที่เช่าได้ โดย<span class="nobr">ผู้เช่า</span>เป็นผู้รับผิดชอบค่าใช้จ่าย ที่เกิดขึ้น และยินยอมให้ทรัพย์สิ่งของทั้งหมดในร้านค้าตกเป็นกรรมสิทธิของ<span class="nobr">ผู้ให้เช่า</span>ทันที และ<span class="nobr">ผู้ให้เช่า</span>มีสิทธิขนย้ายทรัพย์สินทั้งหมดออกจากพื้นที่เช่าโดยเร็ว เพื่อให้<span class="nobr">ผู้ให้เช่า</span>นำพื้นที่ออกให้บุคคลอื่นเช่าต่อไป หรือจัดการซ่อมแซมพื้นที่เช่าให้อยู่ในสภาพเรียบร้อยดี โดย<span class="nobr">ผู้เช่า</span>ต้องรับผิดชอบค่าใช้จ่ายที่<span class="nobr">ผู้ให้เช่า</span>เสียไป ตลอดจนชดใช้ค่าปรับอัตราวันละ 200 บาท/ตารางเมตร (สองร้อยบาทถ้วนต่อตารางเมตร)
</p>