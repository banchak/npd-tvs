
<h5>ข้อ 6. ในกรณีครบกำหนดสัญญา</h5>
<p>
  6.1 เมื่อครบกำหนดระยะเวลาเช่า หรือเมื่อการเช่าสิ้นสุดลงก่อนครบกำหนดตามสัญญา เพราะเหตุผิดสัญญา ผู้เช่าต้องส่งมอบคืนกุญแจทั้งหมด และสถานที่เช่าแก่ผู้ให้เช่าในสภาพเรียบร้อยปกติดีดังเดิม หากสถานที่เช่าชำรุดเสียหาย โดยมิใช่การเสื่อมสภาพ หรือการใช้งานตามปกติ ผู้เช่ามีหน้าที่ต้องซ่อมแซมให้อยู่ในสภาพเรียบร้อยดีดังเดิม
</p>

<p>
  6.2 หากผู้เช่าไม่ส่งมอบสถานที่เช่า และไม่ขนย้ายทรัพย์สินสัมภาระออกไปจากสถานที่เช่าภายในเวลาที่กำหนด ผู้เช่าขอแสดงเจตนาในหนังสือสัญญาเช่านี้ ยินยอมให้ผู้ให้เช่ามีสิทธิเข้าครอบครองพื้นที่เช่าได้โดยพลัน รวมทั้งมีอำนาจทำลายกุญแจ และเครื่องกีดขวางใดๆ ได้ และปิดกั้นใส่กุญแจไม่ให้ผู้เช่า และบริวารเข้าเกี่ยวข้องกับทรัพย์ที่เช่าได้ โดยผู้เช่าเป็นผู้รับผิดชอบค่าใช้จ่าย ที่เกิดขึ้น และยินยอมให้ทรัพย์สิ่งของทั้งหมดในร้านค้าตกเป็นกรรมสิทธิของผู้ให้เช่าทันที และผู้ให้เช่ามีสิทธิขนย้ายทรัพย์สินทั้งหมดออกจากพื้นที่เช่าโดยเร็ว เพื่อให้ผู้ให้เช่านำพื้นที่ออกให้บุคคลอื่นเช่าต่อไป หรือจัดการซ่อมแซมพื้นที่เช่าให้อยู่ในสภาพเรียบร้อยดี โดยผู้เช่าต้องรับผิดชอบค่าใช้จ่ายที่ผู้ให้เช่าเสียไป ตลอดจนชดใช้ค่าปรับอัตราวันละ 200 บาท/ตารางเมตร (สองร้อยบาทถ้วนต่อตารางเมตร)
</p>