
  <h5>ข้อ 4. ข้อสัญญาของ<span class="nobr">ผู้เช่า</span></h5>
  <p>
    4.1 เพื่อความเป็นระบียบเรียบร้อย และความปลอดภัยสำหรับการประกอบการในสถานที่เช่าโดยส่วนรวม <span class="nobr">ผู้เช่า</span>ยินดีที่จะปฏิบัติตามระเบียบ กฎ ข้อบังคับ ประกาศหรือคำสั่งใดๆ ที่<span class="nobr">ผู้ให้เช่า</span>ได้ออก หรือได้ประกาศให้ทราบโดยทั่วกัน <span class="nobr">ผู้เช่า</span>สัญญาว่าเมื่อเปิดดำเนินกิจการแล้ว <span class="nobr">ผู้เช่า</span>จะเปิดดำเนินการตามกำหนดเวลาที่<span class="nobr">ผู้ให้เช่า</span>กำหนด โดยเปิดทำการทุกวัน สัปดาห์ละ 7 วัน ตั้งแต่เวลา 10.00 น. ถึงเวลา 22.00 น. หาก<span class="nobr">ผู้เช่า</span>เปิด-ปิดกิจการ ไม่ครบตามวันและเวลาที่กำหนด <span class="nobr">ผู้เช่า</span>ตกลงเสียค่าปรับแก่<span class="nobr">ผู้ให้เช่า</span> ในอัตราวันละ 500 บาท/ตารางเมตร (ห้าร้อยบาทถ้วนต่อตารางเมตร) และ<span class="nobr">ผู้ให้เช่า</span>มีสิทธิบอกเลิกสัญญาเช่าได้
  </p>
  <p>
    4.2 <span class="nobr">ผู้เช่า</span>สัญญาว่าตลอดระยะเวลาการเช่า <span class="nobr">ผู้เช่า</span>จะทำสัญญาจ้างบริการกับ<span class="nobr">ผู้ให้เช่า</span>หรือบุคคลหรือนิติบุคคลที่<span class="nobr">ผู้ให้เช่า</span>กำหนด และสัญญาจ้างบริการดังกล่าวให้ถือเป็นส่วนหนึ่งของสัญญาเช่าฉบับนี้
  </p>
  <p>
    ถ้า<span class="nobr">ผู้เช่า</span>ผิดนัดไม่ชำระค่าเช่า, ค่าใช้จ่าย หรือไม่ชำระค่าบริการตามสัญญาจ้างบริการ หรือไม่ปฏิบัติตามสัญญานี้ในข้อหนึ่งข้อใดให้ถือว่า<span class="nobr">ผู้เช่า</span>ผิดสัญญา <span class="nobr">ผู้ให้เช่า</span>มีสิทธิบอกเลิกสัญญาเช่าและสัญญาจ้างบริการได้ทันที และ<span class="nobr">ผู้ให้เช่า</span>มีสิทธิเข้าครอบครองสถานที่เช่า โดย<span class="nobr">ผู้เช่า</span>จะไม่โต้แย้งและไม่เรียกร้องค่าเสียหายใดๆ ทั้งสิ้น
  </p>
  <p>
    4.3 <span class="nobr">ผู้เช่า</span>สัญญาว่า <span class="nobr">ผู้เช่า</span>จะไม่โอนสิทธิการเช่าในสถานที่เช่านี้ หรือนำสถานที่เช่าทั้งหมดหรือบางส่วนไปให้บุคคลอื่นเช่าช่วง หรือยินยอมให้บุคคลอื่นเข้าครอบครองหรือใช้ประโยชน์แทนไม่ว่าเป็นการประจำหรือชั่วคราว เว้นแต่จะได้รับความยินยอมเป็นลายลักษณ์อักษรจาก<span class="nobr">ผู้ให้เช่า</span>
  </p>
  <p>
    หาก<span class="nobr">ผู้เช่า</span>โอนสิทธิการเช่าตามสัญญานี้โดยได้รับความยินยอมเป็นลายลักษณ์อักษรจาก<span class="nobr">ผู้ให้เช่า</span>แล้ว <span class="nobr">ผู้เช่า</span>ในฐานะผู้โอนสิทธิต้องเสียค่าธรรมเนียมการโอนแก่<span class="nobr">ผู้ให้เช่า</span>ในอัตรา 3,000 บาท/ตารางเมตร แต่ทั้งนี้ค่าธรรมเนียมสูงสุดไม่เกิน 200,000 บาท/สัญญา (สองแสนบาทถ้วนต่อสัญญา)
  </p>
  <p>
    4.4 <span class="nobr">ผู้เช่า</span>จะไม่ใช้สถานที่เช่านี้เป็นที่อยู่อาศัย หรืออนุญาต หรือยินยอมให้บุคคลหนึ่งบุคคลใดเข้าอยู่อาศัยในสถานที่เช่านี้ <span class="nobr">ผู้ให้เช่า</span>สงวนสิทธิที่จะห้ามมิให้บุคคลหนึ่งบุคคลใด ไม่ว่าจะเป็นลูกจ้าง หรือบริวาร หรือลูกค้าของ<span class="nobr">ผู้เช่า</span> เข้าไปภายในสถานที่เช่า หรือ ให้ออกไปจากสถานที่เช่า เมื่อ<span class="nobr">ผู้ให้เช่า</span>พิจารณาเห็นว่าบุคคลเหล่านั้นเป็นผู้ที่ประพฤติตนไม่เหมาะสม โดย<span class="nobr">ผู้เช่า</span>ไม่มีสิทธิโต้แย้งไม่ว่ากรณีใดๆ ทั้งสิ้น และ<span class="nobr">ผู้เช่า</span>จะไม่ประกอบอาหาร หรืออนุญาตให้บุคคลหนึ่งบุคคลใด ประกอบอาหารในสถานที่เช่าโดยเด็ดขาด
  </p>
  <p>
    สำหรับในกรณีที่<span class="nobr">ผู้เช่า</span>ได้รับอนุญาตจาก<span class="nobr">ผู้ให้เช่า</span>ให้เข้าประกอบกิจการประเภทร้านอาหาร <span class="nobr">ผู้เช่า</span>จะต้องจัดให้มีเครื่องอุปกรณ์กำจัดกลิ่น ควัน อุปกรณ์ดักและกำจัดไขมันและอุปกรณ์ดับเพลิง พร้อมทั้งต้องดูแลรักษาความสะอาดของร้านให้ถูกลักษณะ ตามระเบียบของทางราชการและของ<span class="nobr">ผู้ให้เช่า</span>อยู่เสมอ
  </p>
