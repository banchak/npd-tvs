
  <h5>ข้อ 4. ข้อสัญญาของ<nobr>ผู้เช่า</nobr></h5>
  <p>
    4.1 เพื่อความเป็นระบียบเรียบร้อย และความปลอดภัยสำหรับการประกอบการในสถานที่เช่าโดยส่วนรวม <nobr>ผู้เช่า</nobr>ยินดีที่จะปฏิบัติตามระเบียบ กฎ ข้อบังคับ ประกาศหรือคำสั่งใดๆ ที่<nobr>ผู้ให้เช่า</nobr>ได้ออก หรือได้ประกาศให้ทราบโดยทั่วกัน <nobr>ผู้เช่า</nobr>สัญญาว่าเมื่อเปิดดำเนินกิจการแล้ว <nobr>ผู้เช่า</nobr>จะเปิดดำเนินการตามกำหนดเวลาที่<nobr>ผู้ให้เช่า</nobr>กำหนด โดยเปิดทำการทุกวัน สัปดาห์ละ 7 วัน ตั้งแต่เวลา 10.00 น. ถึงเวลา 22.00 น. หาก<nobr>ผู้เช่า</nobr>เปิด-ปิดกิจการ ไม่ครบตามวันและเวลาที่กำหนด <nobr>ผู้เช่า</nobr>ตกลงเสียค่าปรับแก่<nobr>ผู้ให้เช่า</nobr> ในอัตราวันละ 500 บาท/ตารางเมตร (ห้าร้อยบาทถ้วนต่อตารางเมตร) และ<nobr>ผู้ให้เช่า</nobr>มีสิทธิบอกเลิกสัญญาเช่าได้
  </p>
  <p>
    4.2 <nobr>ผู้เช่า</nobr>สัญญาว่าตลอดระยะเวลาการเช่า <nobr>ผู้เช่า</nobr>จะทำสัญญาจ้างบริการกับ<nobr>ผู้ให้เช่า</nobr>หรือบุคคลหรือนิติบุคคลที่<nobr>ผู้ให้เช่า</nobr>กำหนด และสัญญาจ้างบริการดังกล่าวให้ถือเป็นส่วนหนึ่งของสัญญาเช่าฉบับนี้
  </p>
  <p>
    ถ้า<nobr>ผู้เช่า</nobr>ผิดนัดไม่ชำระค่าเช่า, ค่าใช้จ่าย หรือไม่ชำระค่าบริการตามสัญญาจ้างบริการ หรือไม่ปฏิบัติตามสัญญานี้ในข้อหนึ่งข้อใดให้ถือว่า<nobr>ผู้เช่า</nobr>ผิดสัญญา <nobr>ผู้ให้เช่า</nobr>มีสิทธิบอกเลิกสัญญาเช่าและสัญญาจ้างบริการได้ทันที และ<nobr>ผู้ให้เช่า</nobr>มีสิทธิเข้าครอบครองสถานที่เช่า โดย<nobr>ผู้เช่า</nobr>จะไม่โต้แย้งและไม่เรียกร้องค่าเสียหายใดๆ ทั้งสิ้น
  </p>
  <p>
    4.3 <nobr>ผู้เช่า</nobr>สัญญาว่า <nobr>ผู้เช่า</nobr>จะไม่โอนสิทธิการเช่าในสถานที่เช่านี้ หรือนำสถานที่เช่าทั้งหมดหรือบางส่วนไปให้บุคคลอื่นเช่าช่วง หรือยินยอมให้บุคคลอื่นเข้าครอบครองหรือใช้ประโยชน์แทนไม่ว่าเป็นการประจำหรือชั่วคราว เว้นแต่จะได้รับความยินยอมเป็นลายลักษณ์อักษรจาก<nobr>ผู้ให้เช่า</nobr>
  </p>
  <p>
    หาก<nobr>ผู้เช่า</nobr>โอนสิทธิการเช่าตามสัญญานี้โดยได้รับความยินยอมเป็นลายลักษณ์อักษรจาก<nobr>ผู้ให้เช่า</nobr>แล้ว <nobr>ผู้เช่า</nobr>ในฐานะผู้โอนสิทธิต้องเสียค่าธรรมเนียมการโอนแก่<nobr>ผู้ให้เช่า</nobr>ในอัตรา 3,000 บาท/ตารางเมตร แต่ทั้งนี้ค่าธรรมเนียมสูงสุดไม่เกิน 200,000 บาท/สัญญา (สองแสนบาทถ้วนต่อสัญญา)
  </p>
  <p>
    4.4 <nobr>ผู้เช่า</nobr>จะไม่ใช้สถานที่เช่านี้เป็นที่อยู่อาศัย หรืออนุญาต หรือยินยอมให้บุคคลหนึ่งบุคคลใดเข้าอยู่อาศัยในสถานที่เช่านี้ <nobr>ผู้ให้เช่า</nobr>สงวนสิทธิที่จะห้ามมิให้บุคคลหนึ่งบุคคลใด ไม่ว่าจะเป็นลูกจ้าง หรือบริวาร หรือลูกค้าของ<nobr>ผู้เช่า</nobr> เข้าไปภายในสถานที่เช่า หรือ ให้ออกไปจากสถานที่เช่า เมื่อ<nobr>ผู้ให้เช่า</nobr>พิจารณาเห็นว่าบุคคลเหล่านั้นเป็นผู้ที่ประพฤติตนไม่เหมาะสม โดย<nobr>ผู้เช่า</nobr>ไม่มีสิทธิโต้แย้งไม่ว่ากรณีใดๆ ทั้งสิ้น และ<nobr>ผู้เช่า</nobr>จะไม่ประกอบอาหาร หรืออนุญาตให้บุคคลหนึ่งบุคคลใด ประกอบอาหารในสถานที่เช่าโดยเด็ดขาด
  </p>
  <p>
    สำหรับในกรณีที่<nobr>ผู้เช่า</nobr>ได้รับอนุญาตจาก<nobr>ผู้ให้เช่า</nobr>ให้เข้าประกอบกิจการประเภทร้านอาหาร <nobr>ผู้เช่า</nobr>จะต้องจัดให้มีเครื่องอุปกรณ์กำจัดกลิ่น ควัน อุปกรณ์ดักและกำจัดไขมันและอุปกรณ์ดับเพลิง พร้อมทั้งต้องดูแลรักษาความสะอาดของร้านให้ถูกลักษณะ ตามระเบียบของทางราชการและของ<nobr>ผู้ให้เช่า</nobr>อยู่เสมอ
  </p>
