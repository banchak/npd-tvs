
  <p>
    4.5 <nobr>ผู้เช่า</nobr>สัญญาว่าจะไม่ใช้หรืออนุญาตหรือปล่อยให้สถานที่เช่าหรือส่วนหนึ่งส่วนใดของสถานที่เช่า เป็นที่ประกอบกิจการค้าที่ละเมิดลิขสิทธิ์ เครื่องหมายการค้า และหรือกิจการที่ผิดกฎหมายหรือผิดศีลธรรมอย่างใดทั้งสิ้นหรือโดยเป็นหรืออาจจะเป็นเหตุที่ก่อให้เกิดอันตรายต่อสุขภาพ อนามัย หรือเป็นที่น่ารังเกียจ หรือก่อให้เกิดความเดือดร้อนรำคาญแก่<nobr>ผู้ให้เช่า</nobr> หรือผู้อยู่ใกล้เคียง
  </p>
  <p>
    4.6 <nobr>ผู้เช่า</nobr>สัญญาว่าจะไม่เก็บรักษาหรือนำเข้ามาในสถานที่เช่าซึ่งวัตถุ สิ่งของที่ละเมิดลิขสิทธิ์ เครื่องหมายการค้า และหรือสิ่งผิดกฎหมายอื่นๆ หรือวัตถุที่อาจเกิดการเผาไหม้ได้ในตัวเอง วัตถุระเบิด วัตถุไวไฟ ถังแก๊ส หรือของอื่นที่มีสภาพเป็นอันตราย รวมทั้งไม่นำสัตว์เข้ามาเก็บหรือเลี้ยงไว้ในสถานที่เช่า หรือเมื่อ<nobr>ผู้ให้เช่า</nobr>พิจารณาเห็นว่า สิ่งของหรือวัตถุชนิดใด ไม่สมควรจะอยู่ในสถานที่เช่า <nobr>ผู้เช่า</nobr>จะขนย้ายสิ่งของชนิดนั้นๆ ออกไปจากสถานที่เช่าทันที
  </p>
  <p>
    4.7 <nobr>ผู้เช่า</nobr>สัญญาว่า จะไม่ทำการดัดแปลง หรือต่อเติม หรือเปลี่ยนสภาพสถานที่เช่า ซึ่งรวมถึงการก่อสร้าง ตกแต่ง กั้นห้อง กั้นฝา หรือติดตั้งท่อ หรือสาย หรือเสาใดๆ ในสถานที่เช่า เว้นแต่จะได้รับอนุญาตเป็นลายลักษณ์อักษรจาก<nobr>ผู้ให้เช่า</nobr>ก่อน การดัดแปลงหรือต่อเติมใดๆ ที่<nobr>ผู้เช่า</nobr>ทำขึ้น ไม่ว่าโดยได้รับอนุญาตหรือไม่ได้รับอนุญาตจาก<nobr>ผู้ให้เช่า</nobr> จะต้องตกเป็นทรัพย์สินของ<nobr>ผู้ให้เช่า</nobr>ทันที โดย<nobr>ผู้เช่า</nobr>ไม่มีสิทธิเรียกร้องค่าทดแทนแต่อย่างใดทั้งสิ้น ทั้งนี้เว้นแต่<nobr>ผู้ให้เช่า</nobr>จะเลือกให้<nobr>ผู้เช่า</nobr>จัดทำสถานที่เช่า ให้กลับสู่สภาพเดิมโดยค่าใช้จ่ายของ<nobr>ผู้เช่า</nobr>เอง
  </p>
  <p>
    4.8 <nobr>ผู้เช่า</nobr>จะไม่ติดตั้งหรือไม่ยอมให้บุคคลหนึ่งบุคคลใดติดตั้ง ไม่ว่าภายในหรือภายนอกสถานที่เช่า ซึ่งเสาธง ป้าย หรือ เครื่องหมายโฆษณา เครื่องหมายการค้า เสาวิทยุ เสาโทรทัศน์ หรือเสาอากาศ อื่นใด เว้นแต่จะเป็นการติดตั้งหรือแสดงชื่อของ<nobr>ผู้เช่า</nobr> และลักษณะของกิจการที่กระทำ ณ สถานที่เช่า หรือทางประตูเข้าออกของสถานที่เช่าเท่านั้น แต่การที่<nobr>ผู้เช่า</nobr>จะติดตั้งหรือแสดงชื่อหรือลักษณะของธุรกิจดังกล่าวนี้ จะต้องได้รับความเห็นชอบ (ตามแบบที่<nobr>ผู้ให้เช่า</nobr>กำหนด) เป็นลายลักษณ์อักษรจาก<nobr>ผู้ให้เช่า</nobr>หรือตัวแทนของ<nobr>ผู้ให้เช่า</nobr>ก่อน
  </p>
  <p>
    4.9 <nobr>ผู้เช่า</nobr>สัญญาว่า ในระหว่างการเช่าที่<nobr>ผู้เช่า</nobr>เป็นผู้ครอบครองสถานที่เช่า <nobr>ผู้เช่า</nobr>จะเป็นผู้ออกค่าใช้จ่ายในการเปลี่ยนกระจกหน้าต่าง และประตูสถานที่เช่าที่แตกหรือชำรุด
  </p>
  <p>
    4.10 <nobr>ผู้เช่า</nobr>ยินยอมให้<nobr>ผู้ให้เช่า</nobr>หรือตัวแทนของ<nobr>ผู้ให้เช่า</nobr> เข้าตรวจตราสถานที่เช่าได้ตามสมควรตลอดเวลาทำการของ<nobr>ผู้เช่า</nobr> หาก<nobr>ผู้ให้เช่า</nobr>หรือตัวแทนของ<nobr>ผู้ให้เช่า</nobr>ได้แจ้งให้<nobr>ผู้เช่า</nobr>ทราบเป็นลายลักษณ์อักษรว่า <nobr>ผู้เช่า</nobr>มีหน้าที่ต้องซ่อมแซมสิ่งชำรุดบกพร่อง หรือสิ่งอื่นใดที่<nobr>ผู้เช่า</nobr>มีหน้าที่ต้องกระทำตามสัญญานี้แล้ว <nobr>ผู้เช่า</nobr>จะต้องปฏิบัติภายใน 15 วัน นับแต่วันที่ได้รับแจ้ง ทั้งนี้ เว้นแต่การชำรุดนั้นเป็นการเสื่อมโทรมตามสภาพการใช้ ในกรณี<nobr>ผู้เช่า</nobr>ไม่จัดการซ่อมแซม หรือไม่ปฏิบัติให้แล้วเสร็จภายในกำหนดดังกล่าวนับแต่วันที่ได้รับแจ้ง <nobr>ผู้ให้เช่า</nobr>มีสิทธิเข้าไปในสถานที่เช่า และจัดการซ่อมแซม โดย<nobr>ผู้เช่า</nobr>ต้องเป็นผู้ชำระค่าใช้จ่ายในการซ่อมแซมทั้งสิ้น
  </p>
  <p>
    การเดินสายไฟฟ้าภายในบริเวณสถานที่เช่า <nobr>ผู้เช่า</nobr>จะเป็นผู้ดำเนินการเองทั้งสิ้น และการดำเนินการดังกล่าวจะต้องเป็นไปตามระเบียบกฎเกณฑ์ของการไฟฟ้านครหลวง และ/หรือ กฎเกณฑ์ซึ่ง<nobr>ผู้ให้เช่า</nobr>กำหนด แต่<nobr>ผู้เช่า</nobr>ต้องยื่นแบบพร้อมรายละเอียด ให้แก่<nobr>ผู้ให้เช่า</nobr>พิจารณาเพื่อให้ความเห็นชอบเป็นลายลักษณ์อักษร ก่อนการใช้กระแสไฟฟ้าภายในบริเวณสถานที่เช่า
  </p>
