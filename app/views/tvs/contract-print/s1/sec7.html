
<h5>ข้อ 7. ข้อสัญญาของ<span class="nobr">ผู้รับบริการ</span></h5>
<p>
  7.1 ในกรณีมีความจำเป็นเนื่องจากธุรกิจของ<span class="nobr">ผู้รับบริการ</span> 
  อันทำให้<span class="nobr">ผู้รับบริการ</span>ต้องใช้สถานที่เช่านอกเวลาเปิดดำเนินการตามปกติ 
  และทำให้ต้องใช้บริการต่างๆ ในพื้นที่ส่วนกลางด้วย 
  <span class="nobr">ผู้รับบริการ</span>จะต้องติดต่อเพื่อทำความตกลงล่วงหน้ากับบริษัท 
  โดย<span class="nobr">ผู้รับบริการ</span>ยินยอมชำระค่าใช้จ่ายพิเศษเพิ่มขึ้นต่างหากจากค่าบริการที่กล่าวข้างต้น 
  ตามอัตราที่บริษัทกำหนด และได้แจ้งให้<span class="nobr">ผู้รับบริการ</span>ทราบล่วงหน้าแล้ว
</p>
<p>
  7.2 <span class="nobr">ผู้รับบริการ</span>ไม่มีสิทธิเรียกร้องใดๆ จากบริษัท 
  และบริษัทไม่ต้องรับผิดชอบต่อ<span class="nobr">ผู้รับบริการ</span>ในเรื่องดังต่อไปนี้
</p>
<p>
  <div>
  ก)  ข้อขัดข้องอย่างหนึ่งอย่างใดของระบบปรับอากาศ ระบบแสงสว่าง และบันไดเลื่อน 
  หรือสาธารณูปโภคอื่น เพราะเหตุจำเป็นต้องซ่อมแซม หรือบำรุงรักษา 
  หรือเนื่องจากความขัดข้องทางเครื่องจักรกล หรือข้อบกพร่องอื่นใด
  </div>
  <div>
  ข)  การกระทำการ หรือการงดเว้นกระทำการ 
  ไม่ว่าโดยจงใจหรือไม่ก็ตาม ของพนักงานของบริษัทในการปฏิบัติ 
  หรือจะปฏิบัติหน้าที่ใดๆ เกี่ยวกับการให้บริการดังกล่าวข้างต้น
  </div>
</p>
