
<p>
  ข้อ 13.  เมื่อครบกำหนดระยะเวลาบริการ หรือเมื่อสัญญาบริการพื้นที่สิ้นสุดลงก่อนครบกำหนดตามสัญญา เพระเหตุผิดสัญญา หรือสัญญายกเลิกเนื่องจากกรณีข้อหนึ่งข้อใดในสัญญาฉบับนี้ ผู้รับบริการจะส่งมอบพื้นที่คืนผู้ให้บริการในสภาพสะอาดเรียบร้อยเป็นปกติดังเดิมในลักษณะเดียวกับวันที่เริ่มสัญญา หากผู้รับบริการไม่ส่งมอบคืนพื้นที่ภายในเวลาที่กำหนด ผู้รับบริการขอแสดงเจตนาในหนังสือสัญญาฉบับนี้ ยินยอมให้ผู้ให้บริการมีสิทธิเข้าครอบครองพื้นที่ได้โดยพลัน รวมทั้งมีอำนาจทำลายเครื่องกีดขวางใดๆ และปิดกั้นใส่กุญแจไม่ให้ผู้รับบริการ และบริวารเข้าเกี่ยวข้องกับทรัพย์ที่บริการได้ โดยผู้รับบริการเป็นผู้รับผิดชอบค่าใช้จ่ายที่เกิดขึ้น  และยินยอมให้ทรัพย์สิ่งของทั้งหมดในพื้นที่ตกเป็นกรรมสิทธิ์ของผู้ให้บริการทันที และผู้ให้บริการมีสิทธิขนย้ายทรัพย์สินทั้งหมดออกจากพื้นที่โดยเร็ว เพื่อให้ผู้ให้บริการนำพื้นที่ออกให้บุคคลอื่นรับบริการต่อไป หรือจัดการซ่อมแซมพื้นที่ให้อยู่ในสภาพเรียบร้อยดี โดยผู้รับบริการต้องรับผิดชอบค่าใช้จ่ายที่ผู้ให้บริการเสียไป ตลอดจนชดใช้ค่าปรับอัตราวันละ 2,000.-  บาท(สองพันบาทถ้วน)โดยผู้รับบริการไม่มีสิทธิโต้แย้ง  หรือเรียกร้องค่าเสียหายใดๆ  ทั้งสิ้น
</p>