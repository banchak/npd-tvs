
<h5>ข้อ 7. ข้อสัญญาของผู้รับบริการ</h5>
<p>
  7.1 ในกรณีมีความจำเป็นเนื่องจากธุรกิจของผู้รับบริการ  
  อันทำให้ผู้รับบริการต้องใช้สถานที่เช่านอกเวลาเปิดดำเนินการตามปกติ 
  และทำให้ต้องใช้บริการสาธารณูปโภคด้วย 
  ผู้รับบริการจะต้องติดต่อเพื่อทำความตกลงล่วงหน้ากับผู้ให้บริการ 
  โดยผู้รับบริการยินยอมชำระค่าใช้จ่ายพิเศษเพิ่มขึ้น
  ต่างหากจากค่าบริการที่กล่าวข้างต้น ตามอัตราที่ผู้ให้บริการกำหนด 
  และได้แจ้งให้ผู้รับบริการทราบล่วงหน้าแล้ว
</p>
<p>
  7.2 ผู้รับบริการไม่มีสิทธิเรียกร้องใดๆ จากผู้ให้บริการ 
  และผู้ให้บริการไม่ต้องรับผิดชอบต่อผู้รับบริการ 
  ในกรณีเกิดข้อขัดข้องอย่างหนึ่งอย่างใดอันเกี่ยวกับการให้บริการตามสัญญานี้ 
  รวมถึงการกระทำการหรือการงดเว้นกระทำการ 
  ไม่ว่าโดยจงใจหรือไม่ก็ตาม ของพนักงานของผู้ให้บริการในการปฏิบัติ  
  หรือจะปฏิบัติหน้าที่ใดๆ เกี่ยวกับการให้บริการดังกล่าวข้างต้น
</p>
<p>
  กรณีเกิดเหตุขัดข้องตามวรรคแรก และ/หรือการกระทำการ หรือการงดเว้นกระทำการ 
  ผู้รับบริการจะไม่ถือเป็นเหตุบอกเลิกสัญญา 
  ลดหรืองดการชำระค่าบริการตามสัญญานี้ และรวมถึงสัญญาอื่นที่ได้ทำไว้กับผู้ให้เช่าและผู้ให้บริการอื่น
  อันเกี่ยวกับการเช่าสถานที่ของผู้รับบริการ   
</p>