
<p>
  10.9  ผู้เช่าสัญญาว่า จะไม่ทำการดัดแปลงหรือต่อเติม หรือเปลี่ยนสภาพสถานที่เช่า 
  ซึ่งรวมถึงการก่อสร้าง ตกแต่ง กั้นห้อง กั้นฝา หรือติดตั้งท่อหรือสาย หรือเสาใดๆ ในสถานที่เช่า 
  เว้นแต่จะได้รับอนุญาตเป็นลายลักษณ์อักษรจากผู้ให้เช่าก่อน 
  การดัดแปลงหรือต่อเติมใดๆนั้น ให้บรรดาสิ่งก่อสร้างต่อเติมต่างๆ 
  ที่ผู้เช่าทำขึ้นทั้งที่เป็นส่วนควบและมิใช่ส่วนควบของสถานที่เช่าทั้งหมด 
  ไม่ว่าโดยได้รับอนุญาตหรือไม่ได้รับอนุญาตจากผู้ให้เช่า 
  ให้ตกเป็นกรรมสิทธิ์ของผู้ให้เช่าทันที 
  โดยผู้เช่าไม่มีสิทธิเรียกร้องค่าทดแทนแต่อย่างใดทั้งสิ้น 
  ทั้งนี้เว้นแต่เมื่อสัญญาเช่าสิ้นสุดลงผู้ให้เช่าจะเลือกให้ผู้เช่ารื้อถอน 
  จัดทำสถานที่เช่าให้กลับสู่สภาพเดิมโดยค่าใช้จ่ายของผู้เช่าเอง
</p>
<p>
  10.10 ผู้เช่าจะไม่ติดตั้งหรือยอมให้บุคคลหนึ่งบุคคลใดติดตั้ง 
  ไม่ว่าภายในหรือภายนอกสถานที่เช่า ซึ่งเสาธง ป้าย 
  หรือเครื่องหมายโฆษณา เครื่องหมายการค้า เสาวิทยุ เสาโทรทัศน์ หรือเสาอากาศ อื่นใด 
  เว้นแต่จะเป็นการติดตั้งหรือแสดงชื่อของผู้เช่า 
  และลักษณะของกิจการที่กระทำ ณ สถานที่เช่า หรือทางประตูเข้าออกของสถานที่เช่าเท่านั้น 
  แต่การที่ผู้เช่าจะติดตั้งหรือแสดงชื่อหรือลักษณะของธุรกิจดังกล่าวนี้  
  จะต้องได้รับความเห็นชอบ (ตามแบบที่ผู้ให้เช่ากำหนด) 
  เป็นลายลักษณ์อักษรจากผู้ให้เช่าหรือตัวแทนของผู้ให้เช่าก่อน
</p>
