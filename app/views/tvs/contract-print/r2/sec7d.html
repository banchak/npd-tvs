
<p>
  7.9 ในกรณีที่มีความเสียหายเกิดขึ้นกับสถานที่เช่าหรือส่วนใดส่วนหนึ่งของพื้นที่ 
  ส่วนกลางหรือมีความเสียหายเกิดขึ้นกับอาคารศูนย์การค้าทั้งภายในและบริเวณโดยรอบ 
  หรือมีความเสียหายอย่างใดๆ เกิดขึ้นจากการตกแต่งสถานที่เช่า 
  ไม่ว่าจะเป็นความเสียหายที่เกิดจากการกระทำของผู้เช่า พนักงาน ลูกจ้างของผู้เช่า ผู้รับเหมา 
  ผู้รับจ้างที่ผู้เช่าได้ว่าจ้างให้ทำการตกแต่งสถานที่เช่า 
  รวมถึงพนักงาน ลูกจ้างของบุคคลดังกล่าวและรวมถึงบุคคลใดๆ 
  ที่ผู้เช่าได้นำเข้ามาหรืออนุญาตให้เข้ามาในสถานที่เช่าในระหว่างทำการตกแต่งด้วย 
  ผู้เช่าตกลงยินยอมชดใช้ค่าเสียหายเต็มจำนวนให้แก่ผู้ให้เช่าโดยไม่มีข้อโต้แย้งใด ๆ 
  ทั้งสิ้นและยินยอมให้ผู้ให้เช่าหักเงินวางประกันเพื่อชำระค่าเสียหายได้ 
  แต่ทั้งนี้ไม่เป็นการตัดสิทธิของผู้ให้เช่าที่จะบอกเลิกสัญญาเช่า หรือเรียกร้อง 
  หรือฟ้องร้องเพื่อเรียกให้ผู้เช่าชดใช้ค่าเสียหายที่มีจำนวนสูงกว่าเงินวางประกันได้
</p>
<p>
  7.10 ในกรณีที่ผู้เช่าค้างชำระค่าเช่าสถานที่ตามสัญญาฉบับนี้ 
  และ/หรือค้างชำระเงินค่าบริการตามสัญญาจ้างบริการส่วนกลาง
  และ/หรือสัญญาจ้างบริการสาธารณูปโภค 
  ผู้เช่ายินยอมให้ผู้ให้เช่าและ/หรือผู้ให้บริการ 
  หักหนี้ค้างชำระดังกล่าวจากเงินประกันการตกแต่งตามข้อ 7.6 ได้ (ถ้ามี)
</p>
