
<h5>ข้อ 13. ข้อตกลงเพิ่มเติมของคู่สัญญาสองฝ่าย</h5>
<p>
  13.1  ก่อนสัญญาเช่าครบกำหนด 90 วัน (เก้าสิบวัน) 
  <nobr>ผู้ให้เช่า</nobr>จะมีหนังสือแจ้ง<nobr>ผู้เช่า</nobr>ว่า ประสงค์จะทำสัญญาเช่าต่อหรือไม่ 
  หากมีการต่ออายุสัญญาเช่า 
  คู่สัญญาจะได้ทำความตกลงกำหนดอัตราค่าเช่าและค่าบริการกันใหม่
  ก่อนสัญญาเช่าฉบับนี้สิ้นสุดลง และภายใต้เงื่อนไขสัญญาเช่า ,  สัญญาจ้างบริการนี้
</p>
<p>
  13.2 <nobr>ผู้เช่า</nobr>จะไม่บอกเลิกสัญญาเช่า ก่อนครบกำหนดระยะเวลาเช่าตามข้อ 2 
  หาก<nobr>ผู้เช่า</nobr>บอกเลิกสัญญาเช่าก่อนครบกำหนดระยะเวลาดังกล่าว  
  <nobr>ผู้เช่า</nobr>ยินยอมให้<nobr>ผู้ให้เช่า</nobr>ริบเงินของ<nobr>ผู้เช่า</nobr>ในข้อ 5. ได้ทันที   
  และ<nobr>ผู้เช่า</nobr>ยังคงต้องรับผิดชอบชำระค่าเช่า ค่าบริการ และค่าใช้จ่ายอื่นๆ ที่ค้างชำระแก่<nobr>ผู้ให้เช่า</nobr> จนครบถ้วน
  รวมทั้งค่าปรับปรุงซ่อมแซมห้องเช่าให้กลับสู่สภาพเดิม
</p>
<p>
  13.3  ในกรณี<nobr>ผู้ให้เช่า</nobr>ปรับปรุงพื้นที่ภายในศูนย์การค้า
  ไม่ว่าส่วนหนึ่งส่วนใดเพื่อให้เกิดความสวยงาม 
  ความสะดวกแก่ผู้มาใช้บริการ หรือเพื่อให้เกิดความเหมาะสมในการใช้พื้นที่ 
  <nobr>ผู้เช่า</nobr>ขอให้ความยินยอมแก่<nobr>ผู้ให้เช่า</nobr>เพื่อการดำเนินการปรับปรุงดังกล่าว 
  โดย<nobr>ผู้เช่า</nobr>ขอสละสิทธิเรียกร้องใดๆ จาก<nobr>ผู้ให้เช่า</nobr> 
  และ<nobr>ผู้ให้เช่า</nobr>ไม่ต้องรับผิดชอบใดต่อ<nobr>ผู้เช่า</nobr> อันเกี่ยวกับการปรับปรุงพื้นที่ดังกล่าวข้างต้น
</p>
<p>
  กรณี<nobr>ผู้ให้เช่า</nobr>ปรับปรุงพื้นที่ภายในศูนย์การค้าตามวรรคแรก <nobr>ผู้เช่า</nobr>จะไม่ถือเป็นเหตุบอกเลิกสัญญา 
  ลดหรืองดการชำระค่าเช่าตามสัญญานี้
  และรวมถึงสัญญาอื่นที่ได้ทำไว้กับ<nobr>ผู้ให้เช่า</nobr>และผู้ให้บริการ
  อันเกี่ยวกับการเช่าสถานที่ของ<nobr>ผู้เช่า</nobr>
</p>
<p>
  13.4 ถ้า<nobr>ผู้เช่า</nobr>ผิดนัดไม่ชำระค่าเช่า , ค่าใช้จ่าย 
  หรือไม่ชำระค่าบริการตามสัญญาจ้างบริการและ/หรือสัญญาจ้างบริการสาธารณูปโภค 
  หรือไม่ปฏิบัติตามสัญญานี้ในข้อหนึ่งข้อใดให้ถือว่า<nobr>ผู้เช่า</nobr>ผิดสัญญา     
  <nobr>ผู้ให้เช่า</nobr>มีสิทธิบอกเลิกสัญญาเช่า, สัญญาจ้างบริการในสถานที่เช่า และ สัญญาจ้างบริการสาธารณูปโภค ได้ทันที 
  และ<nobr>ผู้ให้เช่า</nobr>มีสิทธิเข้าครอบครองสถานที่เช่า 
  โดย<nobr>ผู้เช่า</nobr>จะไม่โต้แย้งและไม่เรียกร้องค่าเสียหายใดๆ ทั้งสิ้น
</p>
