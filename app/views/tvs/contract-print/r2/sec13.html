
<h5>ข้อ&nbsp;13.&nbsp;ข้อตกลงเพิ่มเติมของคู่สัญญาสองฝ่าย</h5>
<p>
  13.1&nbsp;ก่อนสัญญาเช่าครบกำหนด&nbsp; 90&nbsp; วัน (เก้าสิบวัน) &nbsp;
  <span class="nobr">ผู้ให้เช่า</span>จะมีหนังสือแจ้ง<span class="nobr">ผู้เช่า</span>ว่า ประสงค์จะทำสัญญาเช่าต่อหรือไม่ 
  หากมีการต่ออายุสัญญาเช่า 
  คู่สัญญาจะได้ทำความตกลงกำหนดอัตราค่าเช่าและค่าบริการกันใหม่
  ก่อนสัญญาเช่าฉบับนี้สิ้นสุดลง และภายใต้เงื่อนไขสัญญาเช่า ,  สัญญาจ้างบริการนี้
</p>
<p>
  13.2&nbsp;<span class="nobr">ผู้เช่า</span>จะไม่บอกเลิกสัญญาเช่า ก่อนครบกำหนดระยะเวลาเช่าตามข้อ 2 
  หาก<span class="nobr">ผู้เช่า</span>บอกเลิกสัญญาเช่าก่อนครบกำหนดระยะเวลาดังกล่าว  
  <span class="nobr">ผู้เช่า</span>ยินยอมให้<span class="nobr">ผู้ให้เช่า</span>ริบเงินของ<span class="nobr">ผู้เช่า</span>ใน<span class="nobr">ข้อ 5.</span> ได้ทันที   
  และ<span class="nobr">ผู้เช่า</span>ยังคงต้องรับผิดชอบชำระค่าเช่า ค่าบริการ และค่าใช้จ่ายอื่นๆ ที่ค้างชำระแก่<span class="nobr">ผู้ให้เช่า</span> จนครบถ้วน
  รวมทั้งค่าปรับปรุงซ่อมแซมห้องเช่าให้กลับสู่สภาพเดิม
</p>
<p>
  13.3&nbsp;ในกรณี<span class="nobr">ผู้ให้เช่า</span>ปรับปรุงพื้นที่ภายในศูนย์การค้า
  ไม่ว่าส่วนหนึ่งส่วนใดเพื่อให้เกิดความสวยงาม 
  ความสะดวกแก่ผู้มาใช้บริการ หรือเพื่อให้เกิดความเหมาะสมในการใช้พื้นที่ 
  <span class="nobr">ผู้เช่า</span>ขอให้ความยินยอมแก่<span class="nobr">ผู้ให้เช่า</span>เพื่อการดำเนินการปรับปรุงดังกล่าว 
  โดย<span class="nobr">ผู้เช่า</span>ขอสละสิทธิเรียกร้องใดๆ จาก<span class="nobr">ผู้ให้เช่า</span> 
  และ<span class="nobr">ผู้ให้เช่า</span>ไม่ต้องรับผิดชอบใดต่อ<span class="nobr">ผู้เช่า</span> อันเกี่ยวกับการปรับปรุงพื้นที่ดังกล่าวข้างต้น
</p>
<p>
  กรณี<span class="nobr">ผู้ให้เช่า</span>ปรับปรุงพื้นที่ภายในศูนย์การค้าตามวรรคแรก &nbsp;<span class="nobr">ผู้เช่า</span>จะไม่ถือเป็นเหตุบอกเลิกสัญญา 
  &nbsp;ลดหรืองดการชำระค่าเช่าตามสัญญานี้&nbsp;
  และรวมถึงสัญญาอื่นที่ได้ทำไว้กับ<span class="nobr">ผู้ให้เช่า</span>และ<span class="nobr">ผู้ให้บริการ</span>
  อันเกี่ยวกับการเช่าสถานที่ของ<span class="nobr">ผู้เช่า</span>
</p>
<p>
  13.4&nbsp;ถ้า<span class="nobr">ผู้เช่า</span>ผิดนัดไม่ชำระค่าเช่า , ค่าใช้จ่าย &nbsp;
  หรือไม่ชำระค่าบริการตามสัญญาจ้างบริการและ/หรือสัญญาจ้างบริการสาธารณูปโภค &nbsp;
  หรือไม่ปฏิบัติตามสัญญานี้ในข้อหนึ่งข้อใดให้ถือว่า<span class="nobr">ผู้เช่า</span>ผิดสัญญา     
  <span class="nobr">ผู้ให้เช่า</span>มีสิทธิบอกเลิกสัญญาเช่า, สัญญาจ้างบริการในสถานที่เช่า และ สัญญาจ้างบริการสาธารณูปโภค ได้ทันที 
  และ<span class="nobr">ผู้ให้เช่า</span>มีสิทธิเข้าครอบครองสถานที่เช่า 
  โดย<span class="nobr">ผู้เช่า</span>จะไม่โต้แย้งและไม่เรียกร้องค่าเสียหายใดๆ ทั้งสิ้น
</p>
