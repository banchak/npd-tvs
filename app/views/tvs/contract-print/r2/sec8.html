
<h5>ข้อ 8  การประกันภัยการเช่า</h5>
<p>
  8.1 ผู้ให้เช่าจะเป็นผู้จัดหาบริษัทประกันภัยเพื่อทำประกันการเสี่ยงภัยทุกชนิด 
  ( Property  All Risks “ Insurance ” ) 
  ในสถานที่เช่า (อาคารศูนย์การค้า ธัญญะ ช็อปปิ้ง พาร์ค) ตลอดอายุสัญญาเช่า 
  โดย ผู้เช่าชำระเงินประกันตามสัดส่วนของสถานที่ที่เช่า 
  โดยเริ่มตั้งแต่วันทำสัญญาเช่าเป็นต้นไป 
  โดยผู้ให้เช่าเป็นผู้รับผลประโยชน์ 
  ทั้งนี้ผู้เช่าจะเป็นผู้ชำระค่าเบี้ยประกันทั้งสิ้น
  และหากมีการเพิ่มอัตราค่าเบี้ยประกันภัย 
  ผู้เช่ายินดีจะชำระค่าเบี้ยประกันภัยตามที่เพิ่มขึ้นนั้น 
  การประกันภัยดังกล่าวจะไม่รวมถึงทรัพย์สินของผู้เช่า 
</p>
<p>
  8.2   ผู้เช่าเป็นผู้รับผิดชอบทำประกันภัยในทรัพย์สินของผู้เช่าที่อยู่ในสถานที่เช่า 
  กรณีหากเกิดอัคคีภัย หรือวินาศภัยใดๆ เนื่องจากความประมาทเลินเล่อหรือความผิดของผู้เช่า 
  ลูกจ้างของผู้เช่า ลูกค้า หรือบุคคลอื่นในสถานที่เช่า 
  ผู้เช่าจะต้องรับผิดชอบค่าใช้จ่ายทั้งหมดในการซ่อมแซม หรือการทำให้กลับคืนสู่สภาพเดิม 
  รวมทั้งการชดใช้ค่าเสียหายทั้งปวงที่เกิดขึ้นให้แก่ผู้ให้เช่าและ/หรือผู้เช่ารายอื่นด้วย
</p>