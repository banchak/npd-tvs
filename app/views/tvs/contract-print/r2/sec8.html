
<h5>ข้อ 8  การประกันภัยการเช่า</h5>
<p>
  8.1 <nobr>ผู้ให้เช่า</nobr>จะเป็นผู้จัดหาบริษัทประกันภัยเพื่อทำประกันการเสี่ยงภัยทุกชนิด 
  ( Property  All Risks “ Insurance ” ) 
  ในสถานที่เช่า (อาคารศูนย์การค้า ธัญญะ ช็อปปิ้ง พาร์ค) ตลอดอายุสัญญาเช่า 
  โดย <nobr>ผู้เช่า</nobr>ชำระเงินประกันตามสัดส่วนของสถานที่ที่เช่า 
  โดยเริ่มตั้งแต่วันทำสัญญาเช่าเป็นต้นไป 
  โดย<nobr>ผู้ให้เช่า</nobr>เป็นผู้รับผลประโยชน์ 
  ทั้งนี้<nobr>ผู้เช่า</nobr>จะเป็นผู้ชำระค่าเบี้ยประกันทั้งสิ้น
  และหากมีการเพิ่มอัตราค่าเบี้ยประกันภัย 
  <nobr>ผู้เช่า</nobr>ยินดีจะชำระค่าเบี้ยประกันภัยตามที่เพิ่มขึ้นนั้น 
  การประกันภัยดังกล่าวจะไม่รวมถึงทรัพย์สินของ<nobr>ผู้เช่า</nobr> 
</p>
<p>
  8.2   <nobr>ผู้เช่า</nobr>เป็นผู้รับผิดชอบทำประกันภัยในทรัพย์สินของ<nobr>ผู้เช่า</nobr>ที่อยู่ในสถานที่เช่า 
  กรณีหากเกิดอัคคีภัย หรือวินาศภัยใดๆ เนื่องจากความประมาทเลินเล่อหรือความผิดของ<nobr>ผู้เช่า</nobr> 
  ลูกจ้างของ<nobr>ผู้เช่า</nobr> ลูกค้า หรือบุคคลอื่นในสถานที่เช่า 
  <nobr>ผู้เช่า</nobr>จะต้องรับผิดชอบค่าใช้จ่ายทั้งหมดในการซ่อมแซม หรือการทำให้กลับคืนสู่สภาพเดิม 
  รวมทั้งการชดใช้ค่าเสียหายทั้งปวงที่เกิดขึ้นให้แก่<nobr>ผู้ให้เช่า</nobr>และ/หรือ<nobr>ผู้เช่า</nobr>รายอื่นด้วย
</p>