
<p>
  10.11 ผู้เช่าสัญญาว่าในระหว่างการเช่าที่ผู้เช่าเป็นผู้ครอบครองสถานที่เช่า
  ผู้เช่าจะเป็นผู้ซ่อมแซมสถานที่เช่าเช่น พื้น กระจกหน้าต่าง และประตูสถานที่เช่าที่แตกหรือชำรุด 
  ด้วยค่าใช้จ่ายของผู้เช่าเอง  
</p>
<p>
  10.12 ผู้เช่ายินยอมให้ผู้ให้เช่า หรือตัวแทนของผู้ให้เช่า 
  เข้าตรวจตราสถานที่เช่าได้ตามสมควรตลอดเวลาทำการของผู้เช่า 
  หากผู้ให้เช่าหรือตัวแทนของผู้ให้เช่าได้แจ้งให้ผู้เช่าทราบเป็นลายลักษณ์อักษรว่า 
  ผู้เช่ามีหน้าที่ต้องซ่อมแซมสิ่งชำรุดบกพร่อง 
  หรือสิ่งอื่นใดที่ผู้เช่ามีหน้าที่ต้องกระทำตามสัญญานี้แล้ว 
  ผู้เช่าจะต้องปฏิบัติภายใน 15 วัน นับแต่วันที่ได้รับแจ้ง 
  ทั้งนี้ เว้นแต่การชำรุดนั้นเป็นการเสื่อมโทรมตามสภาพการใช้ 
  ในกรณีผู้เช่าไม่จัดการซ่อมแซม หรือ 
  ไม่ปฏิบัติให้แล้วเสร็จภายในกำหนดดังกล่าว
  นับแต่วันที่ได้รับแจ้งผู้ให้เช่ามีสิทธิเข้าไปในสถานที่เช่า 
  และจัดการซ่อมแซม โดยผู้เช่าต้องเป็นผู้ชำระค่าใช้จ่าย ในการซ่อมแซมทั้งสิ้น
</p>
<p>
  10.13 ผู้เช่ารับทราบว่าค่าเช่าตามสัญญาฉบับนี้ยังไม่รวมค่าอากร 
  และภาษีต่างๆ ซึ่งผู้เช่าตกลงเป็นผู้ชำระค่าอากร,ค่าภาษีโรงเรือน 
  และ/หรือ ภาษีอื่นใดที่เกี่ยวกับการเช่าสถานที่เช่าตามที่กฎหมายกำหนด
  และ/หรือตามที่ทางราชการเรียกเก็บ 
  โดยผู้เช่าต้องนำเงินค่าอากร, ค่าภาษี 
  มามอบให้แก่ผู้ให้เช่าภายใน 7 วันนับแต่วันที่ได้รับแจ้งจากผู้ให้เช่า
</p>
<p>
  10.14 ผู้เช่าตกลงจัดให้มีใบอนุญาตเพื่อประกอบกิจการ
  ตามชนิดประเภทกิจการของผู้เช่าตามที่กฎหมายกำหนด 
  และตกลงปฏิบัติตามระเบียบ ข้อบัญญัติ กฎกระทรวง หรือข้อกำหนดของกฎหมายอย่างเคร่งครัด
</p>
