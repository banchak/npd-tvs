
<p>
  10.11 <nobr>ผู้เช่า</nobr>สัญญาว่าในระหว่างการเช่าที่<nobr>ผู้เช่า</nobr>เป็นผู้ครอบครองสถานที่เช่า
  <nobr>ผู้เช่า</nobr>จะเป็นผู้ซ่อมแซมสถานที่เช่าเช่น พื้น กระจกหน้าต่าง และประตูสถานที่เช่าที่แตกหรือชำรุด 
  ด้วยค่าใช้จ่ายของ<nobr>ผู้เช่า</nobr>เอง  
</p>
<p>
  10.12 <nobr>ผู้เช่า</nobr>ยินยอมให้<nobr>ผู้ให้เช่า</nobr> หรือตัวแทนของ<nobr>ผู้ให้เช่า</nobr> 
  เข้าตรวจตราสถานที่เช่าได้ตามสมควรตลอดเวลาทำการของ<nobr>ผู้เช่า</nobr> 
  หาก<nobr>ผู้ให้เช่า</nobr>หรือตัวแทนของ<nobr>ผู้ให้เช่า</nobr>ได้แจ้งให้<nobr>ผู้เช่า</nobr>ทราบเป็นลายลักษณ์อักษรว่า 
  <nobr>ผู้เช่า</nobr>มีหน้าที่ต้องซ่อมแซมสิ่งชำรุดบกพร่อง 
  หรือสิ่งอื่นใดที่<nobr>ผู้เช่า</nobr>มีหน้าที่ต้องกระทำตามสัญญานี้แล้ว 
  <nobr>ผู้เช่า</nobr>จะต้องปฏิบัติภายใน 15 วัน นับแต่วันที่ได้รับแจ้ง 
  ทั้งนี้ เว้นแต่การชำรุดนั้นเป็นการเสื่อมโทรมตามสภาพการใช้ 
  ในกรณี<nobr>ผู้เช่า</nobr>ไม่จัดการซ่อมแซม หรือ 
  ไม่ปฏิบัติให้แล้วเสร็จภายในกำหนดดังกล่าว
  นับแต่วันที่ได้รับแจ้ง<nobr>ผู้ให้เช่า</nobr>มีสิทธิเข้าไปในสถานที่เช่า 
  และจัดการซ่อมแซม โดย<nobr>ผู้เช่า</nobr>ต้องเป็นผู้ชำระค่าใช้จ่าย ในการซ่อมแซมทั้งสิ้น
</p>
<p>
  10.13 <nobr>ผู้เช่า</nobr>รับทราบว่าค่าเช่าตามสัญญาฉบับนี้ยังไม่รวมค่าอากร 
  และภาษีต่างๆ ซึ่ง<nobr>ผู้เช่า</nobr>ตกลงเป็นผู้ชำระค่าอากร,ค่าภาษีโรงเรือน 
  และ/หรือ ภาษีอื่นใดที่เกี่ยวกับการเช่าสถานที่เช่าตามที่กฎหมายกำหนด
  และ/หรือตามที่ทางราชการเรียกเก็บ 
  โดย<nobr>ผู้เช่า</nobr>ต้องนำเงินค่าอากร, ค่าภาษี 
  มามอบให้แก่<nobr>ผู้ให้เช่า</nobr>ภายใน 7 วันนับแต่วันที่ได้รับแจ้งจาก<nobr>ผู้ให้เช่า</nobr>
</p>
<p>
  10.14 <nobr>ผู้เช่า</nobr>ตกลงจัดให้มีใบอนุญาตเพื่อประกอบกิจการ
  ตามชนิดประเภทกิจการของ<nobr>ผู้เช่า</nobr>ตามที่กฎหมายกำหนด 
  และตกลงปฏิบัติตามระเบียบ ข้อบัญญัติ กฎกระทรวง หรือข้อกำหนดของกฎหมายอย่างเคร่งครัด
</p>
