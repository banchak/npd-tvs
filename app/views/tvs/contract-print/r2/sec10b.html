
<p>  
  10.2  <span class="nobr">ผู้เช่า</span>สัญญาว่าเมื่อเปิดดำเนินกิจการแล้ว 
  <span class="nobr">ผู้เช่า</span>จะเปิดดำเนินการตามกำหนดเวลาที่   <span class="nobr">ผู้ให้เช่า</span>กำหนด 
  โดยเปิดทำการทุกวัน สัปดาห์ละ7 วันตั้งแต่เวลา 10.00 น. ถึงเวลา 22.00 น. 
  หาก<span class="nobr">ผู้เช่า</span>เปิด-ปิดกิจการ ไม่ครบตามวัน และเวลาที่กำหนด 
  <span class="nobr">ผู้เช่า</span>ตกลงเสียค่าปรับแก่<span class="nobr">ผู้ให้เช่า</span> ในอัตราวันละ 500.- บาท/ตารางเมตร (ห้าร้อยบาทถ้วนต่อตารางเมตร) 
  และ<span class="nobr">ผู้ให้เช่า</span>มีสิทธิบอกเลิกสัญญาเช่าได้
</p>
<p>
  10.3 <span class="nobr">ผู้เช่า</span>สัญญาว่าตลอดระยะเวลาการเช่า 
  <span class="nobr">ผู้เช่า</span>จะทำสัญญาจ้างบริการในสถานที่เช่า และสัญญาจ้างบริการสาธารณูปโภค 
  กับ<span class="nobr">ผู้ให้เช่า</span>หรือบุคคลหรือนิติบุคคลที่<span class="nobr">ผู้ให้เช่า</span>กำหนด 
  และสัญญาจ้างบริการในสถานที่เช่าและสัญญาสัญญาจ้างบริการสาธารณูปโภค ดังกล่าว
  ให้ถือเป็นส่วนหนึ่งของสัญญาเช่าฉบับนี้ 
</p>
<p>
  10.4  <span class="nobr">ผู้เช่า</span>จะไม่ใช้สถานที่เช่านี้เป็นที่อยู่อาศัย 
  หรืออนุญาต หรือยินยอมให้บุคคลหนึ่งบุคคลใดเข้าอยู่อาศัยในสถานที่เช่านี้  
</p>
<p>
  10.5  <span class="nobr">ผู้เช่า</span>ตกลงยินยอมให้<span class="nobr">ผู้ให้เช่า</span>ใช้สิทธิห้ามมิให้บุคคลหนึ่งบุคคลใด 
  ไม่ว่าจะเป็นลูกจ้าง หรือบริวาร หรือลูกค้าของ<span class="nobr">ผู้เช่า</span> 
  เข้าไปภายในสถานที่เช่า หรือ ให้ออกไปจากสถานที่เช่า 
  เมื่อ<span class="nobr">ผู้ให้เช่า</span>พิจารณาเห็นว่าบุคคลเหล่านั้นเป็นผู้ที่ประพฤติตนไม่เหมาะสม 
  โดย<span class="nobr">ผู้เช่า</span>จะไม่ใช้สิทธิโต้แย้งไม่ว่ากรณีใดๆ ทั้งสิ้น 
</p>
<p>
  10.6 <span class="nobr">ผู้เช่า</span>จะไม่ประกอบอาหารหรืออนุญาตให้บุคคลหนึ่ง 
  บุคคลใดประกอบอาหารในสถานที่เช่าโดยเด็ดขาด   
  <span class="nobr">ผู้เช่า</span>ที่ได้รับอนุญาตจาก<span class="nobr">ผู้ให้เช่า</span>ให้เข้าประกอบกิจการประเภทร้านอาหาร 
  <span class="nobr">ผู้เช่า</span>จะต้องจัดให้มีเครื่องอุปกรณ์กำจัดกลิ่น ควัน 
  อุปกรณ์ดักและกำจัดไขมัน
  และอุปกรณ์ดับเพลิง 
  พร้อมทั้งต้องดูแลรักษาความสะอาดของร้านให้ถูกลักษณะ 
  ตามระเบียบของทางราชการและของ<span class="nobr">ผู้ให้เช่า</span>อยู่เสมอ
</p>
<p>
  10.7 <span class="nobr">ผู้เช่า</span>สัญญาว่าจะไม่ใช้ หรืออนุญาต หรือปล่อยให้สถานที่เช่า หรือส่วนหนึ่งส่วนใดของสถานที่เช่า 
  เป็นที่ประกอบกิจการค้าที่ละเมิดลิขสิทธิ์ เครื่องหมายการค้า 
  และหรือกิจการที่ผิดกฎหมายหรือผิดศีลธรรมอย่างใดทั้งสิ้น
  หรือโดยเป็นหรืออาจจะเป็นเหตุที่ก่อให้เกิดอันตรายต่อสุขภาพ อนามัย หรือเป็นที่น่ารังเกียจ 
  หรือก่อให้เกิดความเดือดร้อนรำคาญแก่<span class="nobr">ผู้ให้เช่า</span> หรือผู้อยู่ใกล้เคียง
</p>