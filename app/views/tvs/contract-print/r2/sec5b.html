
<p>  
  5.2 ในกรณีที่ผู้เช่ามีหนี้สินค้างชำระ 
  ผู้เช่ายินยอมให้ผู้ให้เช่าหักหนี้สิน ค่าใช้จ่าย และค่าเสียหายใดๆ 
  ที่ผู้เช่าค้างชำระและ/หรือจะต้องชำระตามสัญญาเช่าฉบับนี้ และตามสัญญาบริการต่างๆ 
  ที่เกี่ยวข้องกับการเช่าสถานที่เช่าตามสัญญานี้จากเงินประกันการเช่าได้ทันที 
  โดยผู้เช่าจะไม่โต้แย้งทักท้วงและไม่จะไม่ใช้สิทธิเรียกร้องคืนไม่ว่ากรณีใดๆ ทั้งสิ้น 
  แต่ทั้งนี้ไม่เป็นการตัดสิทธิของผู้ให้เช่าที่จะเรียกร้อง 
  หรือฟ้องร้องเพื่อเรียกให้ ผู้เช่าชดใช้หนี้สิน ค่าใช้จ่าย 
  และค่าเสียหายที่มีจำนวนสูงกว่าเงินวางประกันได้
</p>
<p>
  5.3 .ในกรณีผู้เช่าผิดสัญญาเช่าไม่ว่าข้อหนึ่งข้อใด
  หรือมีการบอกเลิกสัญญาเช่าหรือสัญญาเช่าสิ้นสุดลงไม่ว่ากรณีใดๆ ก่อนครบกำหนดระยะเวลาเช่า 
  ผู้เช่ายินยอมให้ผู้ให้เช่าริบเงินประกันการเช่าพร้อมด้วยเงินจำนวนใดๆ 
  ที่ผู้เช่าชำระแก่ผู้ให้เช่าแล้วทั้งหมด 
  ผู้เช่ายอมให้ผู้ให้เช่าริบเสียได้โดยจะไม่ใช้สิทธิโต้แย้งใดๆ ทั้งสิ้น
</p>
<p>
  5.4 ในกรณีที่เงินวางประกันตามสัญญาข้อ 5.1 มีจำนวนลดลง
  หรือผู้ให้เช่าเห็นควรเรียกให้    ผู้เช่าชำระเงินวางประกันเพิ่ม 
  และผู้ให้เช่าได้แจ้งให้ผู้เช่านำเงินวางประกันมาวางเพิ่มให้เต็มจำนวน 
  ผู้เช่าตกลงจะนำเงินวางประกันตามจำนวนที่ได้รับแจ้งมาชำระให้แก่ผู้ให้เช่าภายใน 7 (เจ็ด) วัน 
  นับจากวันที่ได้รับแจ้ง หากพ้นกำหนดระยะเวลาดังกล่าวแล้ว ผู้เช่าไม่นำเงินมาชำระ 
  ให้ถือว่าผู้เช่าจงใจประพฤติผิดสัญญาเช่าในข้อสาระสำคัญ
  และผู้ให้เช่ามีสิทธิที่จะบอกเลิกสัญญาเช่าได้ทันที
</p>