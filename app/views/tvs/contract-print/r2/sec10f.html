

<p>
  10.15 ผู้เช่าจะไม่วาง ติดตั้ง วัตถุ ทรัพย์สิน สิ่งของ 
  เพื่อแสดงสินค้า จำหน่ายสิ้นค้า หรือการกระทำการใดๆ 
  ภายนอกสถานที่เช่า เว้นแต่จะได้รับความยินยอมเป็นลายลักษณ์อักษรจากผู้ให้เช่า  
  หากผู้เช่าฝ่าฝืน ผู้เช่ายินยอมให้ผู้ให้เช่ารื้อถอน ขนย้าย
  สิ่งที่ผู้เช่านำมาวางหรือติดตั้งไว้ตามวรรคแรก
  ไปเก็บรักษาไว้ในที่อันควร โดยผู้เช่าจะต้องชำระค่าใช้จ่ายในการขนย้ายและเก็บรักษา 
  และผู้เช่าขอสละสิทธิเรียกร้องค่าเสียหายจากผู้ให้เช่า หากครบ 7 (เจ็ด) วัน แล้วผู้เช่าไม่มารับคืน 
  ให้ถือว่าผู้เช่าสละสิทธิในทรัพย์สินดังกล่าว 
  และผู้ให้เช่ามีสิทธิจำหน่ายจ่ายแจกหรือทำลายได้ 
  โดยผู้เช่าสละสิทธิเรียกร้องค่าเสียหาย
  และสละสิทธิที่จะร้องทุกข์ ฟ้องและดำเนินคดีกับผู้ให้เช่าและบุคคลที่เกี่ยวข้องทุกประการ 
</p>
<p>
  10.16 หากผู้เช่ากระทำผิดสัญญาเช่านี้ข้อหนึ่งข้อใด 
  หรือหลายข้อก็ตามหรือฝ่าผืน ไม่ปฏิบัติตามกฎ ระเบียบ 
  ข้อบังคับการใช้สถานที่เช่าแม้แต่อย่างหนึ่งอย่างใด 
  หรือถ้าสถานที่เช่า หรือสิ่งของที่อยู่ในสถานที่เช่าถูกอายัด 
  หรือถูกยึดตามคำสั่งของศาลก็ดี 
  หรือทำการตกลงกับเจ้าหนี้เกี่ยวกับทรัพย์ที่เช่าประการใดก็ดี 
  ในกรณีหนึ่งกรณีใดดังกล่าวมานี้ 
  ผู้ให้เช่ามีสิทธิที่จะบอกเลิกสัญญาเช่านี้ได้โดยพลันทันที 
  และให้ถือว่าผู้เช่ายินยอมเลิกสัญญาเช่านี้ด้วย 
  พร้อมทั้งยินยอมให้ผู้ให้เช่าเข้ายึดถือครอบครองสถานที่เช่าได้โดยพลันทันที 
  และจัดการต่อไปตามที่เห็นสมควรโดยผู้เช่าไม่โต้แย้ง หรือเรียกร้องค่าเสียหาย 
  หรือเงินใดๆ ทั้งสิ้น ส่วนเงินค่าเช่าล่วงหน้า 
  และเงินประกันการเช่าที่ผู้เช่าชำระแล้วทั้งหมด แก่ผู้ให้เช่า 
  ผู้เช่ายอมให้ผู้ให้เช่าริบเสียได้
</p>
