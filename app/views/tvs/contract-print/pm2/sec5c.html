

<p>
  5.11 ผู้ให้บริการจะเป็นผู้จัดหาบริษัทประกันภัยเพื่อทำประกันการเสี่ยงภัยทุกชนิด (Property All Risks “Insurance”) ในพื้นที่ส่งเสริมการขายตลอดอายุสัญญาการบริการ โดยเริ่มตั้งแต่วันเข้าตกแต่งพื้นที่ (SET UP) เป็นต้นไป โดยผู้ให้บริการเป็นผู้รับผลประโยชน์ ทั้งนี้ผู้รับบริการจะเป็นผู้ชำระค่าเบี้ยประกันทั้งสิ้นและหากมีการเพิ่มอัตราค่าเบี้ยประกันภัย ผู้รับบริการยินดีจะชำระค่าเบี้ยประกันภัยตามที่เพิ่มขึ้นนั้น การประกันภัยดังกล่าวจะไม่รวมถึงทรัพย์สินของผู้รับบริการ 
  ผู้รับบริการเป็นผู้รับผิดชอบทำประกันภัยในทรัพย์สินของผู้รับบริการที่อยู่ในพื้นที่ส่งเสริมการขาย กรณีหากเกิดอัคคีภัย หรือวินาศภัยใดๆ เนื่องจากความประมาทเลินเล่อหรือความผิดของผู้รับบริการ ลูกจ้างของผู้รับบริการ ลูกค้า หรือบุคคลอื่นในพื้นที่ส่งเสริมการขาย ผู้รับบริการจะต้องรับผิดชอบค่าใช้จ่ายทั้งหมดในการซ่อมแซม หรือการทำให้กลับคืนสู่สภาพเดิม รวมทั้งการชดใช้ค่าเสียหายทั้งปวงที่เกิดขึ้นให้แก่ผู้ให้บริการ และ/หรือ ผู้รับบริการรายอื่นด้วย
  ผู้รับบริการ เป็นผู้รับผิดชอบจัดทำประกันภัยสำหรับบุคคลที่ 3 (Public Liabilities Insurance) สำหรับผู้มาร่วมงานในพื้นที่ของผู้รับบริการตลอดอายุสัญญาบริการนี้ โดยผู้รับบริการเป็นผู้ชำระเบี้ยประกันในส่วนนี้
</p>

