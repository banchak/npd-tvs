
<p>
  5.12   ผู้รับบริการตกลงจัดให้มีใบอนุญาตเพื่อจัดกิจกรรม/จัดงาน ของผู้รับบริการตามที่กฎหมายกำหนด และตกลงปฏิบัติตามระเบียบ ข้อบัญญัติ กฎกระทรวง หรือข้อกำหนดของกฎหมายอย่างเคร่งครัด 
</p>
<p>
  5.13  หากผู้รับบริการกระทำผิดสัญญาบริการนี้ข้อหนึ่งข้อใดหรือหลายข้อก็ตามหรือ ฝ่าผืน ไม่ปฏิบัติตามกฎ ระเบียบ ข้อบังคับการใช้พื้นที่ส่งเสริมการขายแม้แต่อย่างหนึ่งอย่างใด หรือถ้าพื้นที่ส่งเสริมการขาย หรือสิ่งของที่อยู่ในพื้นที่ส่งเสริมการขายถูกอายัด หรือถูกยึดตามคำสั่งของศาลก็ดี หรือทำการตกลงกับเจ้าหนี้เกี่ยวกับทรัพย์ที่บริการประการใดก็ดี ในกรณีหนึ่งกรณีใดดังกล่าวมานี้ ผู้ให้บริการมีสิทธิระงับการจัดงานได้ทันที และมีสิทธิบอกเลิกสัญญาบริการนี้ได้โดยพลันทันที และให้ถือว่าผู้รับบริการยินยอมเลิกสัญญาบริการนี้ด้วย พร้อมทั้งยินยอมให้ผู้ให้บริการเข้ายึดถือครอบครองพื้นที่ส่งเสริมการขายได้โดยพลันทันที และจัดการต่อไปตามที่เห็นสมควร โดยผู้รับบริการไม่โต้แย้ง หรือเรียกร้องค่าเสียหาย หรือเงินใดๆ ทั้งสิ้น ส่วนเงินค่าบริการและเงินประกันการบริการที่ผู้รับบริการชำระแล้วทั้งหมด ผู้รับบริการยอมให้ผู้ให้บริการริบเสียได้
</p>
<p>
  5.14  คำบอกกล่าวใดๆ ที่ผู้ให้บริการได้มีถึงผู้รับบริการ ตามภูมิลำเนาที่ผู้รับบริการได้จดแจ้งไว้ในสัญญานี้หรือเมื่อผู้ให้บริการได้ส่ง  หรือประกาศ โดยปิดไว้โดยเปิดเผย ณ พื้นที่ส่งเสริมการขายตามสัญญานี้ให้ถือว่าเป็นการส่งโดยชอบ และผู้รับบริการได้รับแล้ว
</p>
