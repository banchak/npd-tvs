
<h5>ข้อ&nbsp;5.&nbsp;ข้อสัญญาของ<span class="nobr">ผู้รับบริการ</span></h5>
<p>
  5.1&nbsp;เพื่อความเป็นระเบียบเรียบร้อย &nbsp;และความปลอดภัย &nbsp;สำหรับการประกอบการในพื้นที่ส่งเสริมการขายโดยส่วนรวม <span class="nobr">ผู้รับบริการ</span>ยินดีที่จะปฏิบัติตามระเบียบ กฎ ข้อบังคับ ประกาศหรือคำสั่งใดๆ ที่<span class="nobr">ผู้ให้บริการ</span>ได้ออก หรือได้ประกาศให้ทราบโดยทั่วกัน <span class="nobr">ผู้รับบริการ</span>สัญญาว่าจะจัดงาน/กิจกรรมระหว่างแต่เวลา 10.00. น. ถึงเวลา 22.00 น. หาก<span class="nobr">ผู้รับบริการ</span>ไม่จัดงาน/กิจกรรม หรือจัดงาน/กิจกรรมเกินกว่าเวลาดังกล่าว <span class="nobr">ผู้รับบริการ</span>ตกลงเสียค่าปรับแก่<span class="nobr">ผู้ให้บริการ</span> ในอัตราชั่วโมงละ 100,000.- บาท และให้บริการมีสิทธิบอกเลิกสัญญาได้
</p>
<p>
  5.2&nbsp;หาก<span class="nobr">ผู้รับบริการ</span>ผิดนัดไม่ชำระค่าบริการ, ค่าใช้จ่าย หรือไม่ชำระค่าบริการ หรือไม่ปฏิบัติตามสัญญานี้ในข้อหนึ่งข้อใดให้ถือว่า<span class="nobr">ผู้รับบริการ</span>ผิดสัญญา <span class="nobr">ผู้ให้บริการ</span>มีสิทธิระงับการให้บริการ และบอกเลิกสัญญาบริการ และ<span class="nobr">ผู้ให้บริการ</span>มีสิทธิเข้าครอบครองพื้นที่ส่งเสริมการขาย และมีสิทธิห้าม<span class="nobr">ผู้รับบริการ</span>เข้าในพื้นที่ส่งเสริมการขาย โดย<span class="nobr">ผู้รับบริการ</span>จะไม่โต้แย้งและไม่เรียกร้องค่าเสียหายใดๆ ทั้งสิ้น
</p>
<p>
  5.3&nbsp;<span class="nobr">ผู้รับบริการ</span>สัญญาว่า <span class="nobr">ผู้รับบริการ</span>จะไม่โอนสิทธิการบริการในพื้นที่ส่งเสริมการขายนี้หรือนำพื้นที่ส่งเสริมการขายทั้งหมดหรือบางส่วนไปให้บุคคลอื่นบริการช่วง  หรือยินยอมให้บุคคลอื่นเข้าครอบครองหรือใช้ประโยชน์แทนไม่ว่าเป็นการประจำหรือชั่วคราว เว้นแต่จะได้รับความยินยอมเป็นลายลักษณ์อักษรจาก<span class="nobr">ผู้ให้บริการ</span>
</p>
<p>
  หาก<span class="nobr">ผู้รับบริการ</span>โอนสิทธิการบริการตามสัญญานี้โดยได้รับความยินยอมเป็นลายลักษณ์อักษรจาก <span class="nobr">ผู้ให้บริการ</span>แล้ว <span class="nobr">ผู้รับบริการ</span>ในฐานะผู้โอนสิทธิต้องเสียค่าธรรมเนียมการโอนแก่<span class="nobr">ผู้ให้บริการ</span>ในอัตรา 100,000.- บาท(หนึ่งแสนบาทถ้วน)
</p>
<p>
  5.4&nbsp;<span class="nobr">ผู้รับบริการ</span>จะไม่ใช้พื้นที่ส่งเสริมการขายนี้เป็นที่อยู่อาศัย &nbsp;หรืออนุญาต &nbsp;หรือยินยอมให้บุคคลหนึ่งบุคคลใดเข้าอยู่อาศัยในพื้นที่ส่งเสริมการขายนี้ <span class="nobr">ผู้ให้บริการ</span>สงวนสิทธิที่จะห้ามมิให้บุคคลหนึ่งบุคคลใด ไม่ว่าจะเป็นลูกจ้าง หรือบริวาร หรือลูกค้าของ<span class="nobr">ผู้รับบริการ</span> เข้าไปภายในพื้นที่ส่งเสริมการขาย หรือ ให้ออกไปจากพื้นที่ส่งเสริมการขาย  เมื่อ<span class="nobr">ผู้ให้บริการ</span>พิจารณาเห็นว่าบุคคลเหล่านั้นเป็นผู้ที่ประพฤติตนไม่เหมาะสม โดย<span class="nobr">ผู้รับบริการ</span>ไม่มีสิทธิโต้แย้งไม่ว่ากรณีใดๆ ทั้งสิ้น และ<span class="nobr">ผู้รับบริการ</span>จะไม่ประกอบอาหารหรืออนุญาตให้บุคคลหนึ่ง บุคคลใดประกอบอาหารในพื้นที่ส่งเสริมการขายโดยเด็ดขาด
</p>
<p>
  สำหรับในกรณีที่<span class="nobr">ผู้รับบริการ</span>ได้รับอนุญาตจาก<span class="nobr">ผู้ให้บริการ</span>ให้เข้าประกอบกิจการประเภทร้านอาหาร <span class="nobr">ผู้รับบริการ</span>จะต้องไม่ก่อให้เกิดความเดือดร้อนรำคาญแก่บุคคล ข้างเคียง และต้องจัดให้มีเครื่องอุปกรณ์กำจัดกลิ่น ควัน อุปกรณ์ดักและกำจัดไขมันและอุปกรณ์ดับเพลิง พร้อมทั้งต้องดูแลรักษาความสะอาดของร้านให้ถูกลักษณะ ตามระเบียบของทางราชการและของ <span class="nobr">ผู้ให้บริการ</span>อยู่เสมอ
</p>
<p>
  5.5&nbsp;<span class="nobr">ผู้รับบริการ</span>สัญญาว่าจะไม่ใช้หรืออนุญาตหรือปล่อยให้พื้นที่ส่งเสริมการขายหรือส่วนหนึ่งส่วนใดของพื้นที่ส่งเสริมการขาย เป็นที่ประกอบกิจกรรม, จัดงาน หรือประกอบกิจการค้าที่ละเมิดลิขสิทธิ์ เครื่องหมายการค้าและหรือกิจการที่ผิดกฎหมายหรือผิดศีลธรรมอย่างใดทั้งสิ้น หรือโดยเป็นหรืออาจจะเป็นเหตุที่ก่อให้เกิดอันตรายต่อสุขภาพ อนามัย หรือเป็นที่น่ารังเกียจ หรือก่อให้เกิดความเดือดร้อนรำคาญแก่<span class="nobr">ผู้ให้บริการ</span> หรือผู้อยู่ใกล้เคียง
</p>
