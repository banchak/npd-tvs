
<p>
  5.6 <span class="nobr">ผู้รับบริการ</span>สัญญาว่าจะไม่เก็บรักษาหรือนำเข้ามาในพื้นที่ส่งเสริมการขายซึ่งวัตถุ สิ่งของที่ละเมิดลิขสิทธิ์ เครื่องหมายการค้า และหรือสิ่งผิดกฎหมายอื่นๆ หรือวัตถุที่อาจเกิดการเผาไหม้ได้ในตัวเอง วัตถุระเบิด  วัตถุไวไฟ ถังแก๊ส หรือของอื่นที่มีสภาพเป็นอันตราย รวมทั้งไม่นำสัตว์เข้ามาเก็บหรือเลี้ยงไว้ในพื้นที่ส่งเสริมการขาย หรือเมื่อ<span class="nobr">ผู้ให้บริการ</span>พิจารณาเห็นว่า  สิ่งของ หรือวัตถุชนิดใดไม่สมควรจะอยู่ในพื้นที่ส่งเสริมการขาย <span class="nobr">ผู้รับบริการ</span>จะขนย้ายสิ่งของชนิดนั้นๆ ออกไปจากพื้นที่ส่งเสริมการขายทันที
</p>
<p>
  5.7  <span class="nobr">ผู้รับบริการ</span>สัญญาว่า จะไม่ทำการดัดแปลงหรือต่อเติม หรือเปลี่ยนสภาพพื้นที่ส่งเสริมการขาย  ซึ่งรวมถึงการก่อสร้าง ตกแต่ง กั้นห้อง กั้นฝา หรือติดตั้งท่อหรือสาย หรือเสาใด ๆ ในพื้นที่ส่งเสริมการขาย เว้นแต่จะได้รับอนุญาตเป็นลายลักษณ์อักษรจาก<span class="nobr">ผู้ให้บริการ</span>ก่อน การดัดแปลงหรือต่อเติมใดๆ ที่<span class="nobr">ผู้รับบริการ</span>ทำขึ้น ไม่ว่าโดยได้รับอนุญาตหรือไม่ได้รับอนุญาตจาก<span class="nobr">ผู้ให้บริการ</span>  จะต้องตกเป็นทรัพย์สินของ<span class="nobr">ผู้ให้บริการ</span>ทันที  โดย<span class="nobr">ผู้รับบริการ</span>ไม่มีสิทธิเรียกร้องค่าทดแทนแต่อย่างใดทั้งสิ้น  ทั้งนี้เว้นแต่<span class="nobr">ผู้ให้บริการ</span>จะเลือกให้<span class="nobr">ผู้รับบริการ</span>จัดทำพื้นที่ส่งเสริมการขาย ให้กลับสู่สภาพเดิมโดยค่าใช้จ่ายของ<span class="nobr">ผู้รับบริการ</span>เอง
</p>
<p>
  5.8  <span class="nobr">ผู้รับบริการ</span>จะไม่ติดตั้งหรือไม่ยอมให้บุคคลหนึ่งบุคคลใดติดตั้ง ไม่ว่าภายในหรือภายนอกพื้นที่ส่งเสริมการขาย  ซึ่งเสาธง  ป้าย  หรือ เครื่องหมายโฆษณา  เครื่องหมายการค้า  เสาวิทยุ  เสาโทรทัศน์  หรือเสาอากาศ อื่นใด  เว้นแต่จะเป็นการติดตั้งหรือแสดงชื่อของ<span class="nobr">ผู้รับบริการ</span>  และลักษณะของกิจการที่กระทำ ณ พื้นที่ส่งเสริมการขาย หรือทางประตูเข้าออกของพื้นที่ส่งเสริมการขายเท่านั้น แต่การที่<span class="nobr">ผู้รับบริการ</span>จะติดตั้งหรือแสดงชื่อหรือลักษณะของธุรกิจดังกล่าวนี้  จะต้องได้รับความเห็นชอบตามแบบที่<span class="nobr">ผู้ให้บริการ</span>กำหนด เป็นลายลักษณ์อักษรจาก<span class="nobr">ผู้ให้บริการ</span>หรือตัวแทนของ<span class="nobr">ผู้ให้บริการ</span>ก่อน
</p>
<p>
  5.9   <span class="nobr">ผู้รับบริการ</span>ยินยอมให้<span class="nobr">ผู้ให้บริการ</span>หรือตัวแทนของ<span class="nobr">ผู้ให้บริการ</span>เข้าตรวจตราพื้นที่ส่งเสริมการขายได้ตามสมควรตลอดเวลา หาก<span class="nobr">ผู้ให้บริการ</span>หรือตัวแทนของ<span class="nobr">ผู้ให้บริการ</span>ได้แจ้งให้<span class="nobr">ผู้รับบริการ</span>ทราบเป็นลายลักษณ์อักษรว่า<span class="nobr">ผู้รับบริการ</span>มีหน้าที่ต้องซ่อมแซมสิ่งชำรุดบกพร่อง หรือสิ่งอื่นใดที่<span class="nobr">ผู้รับบริการ</span>มีหน้าที่ต้องกระทำตามสัญญานี้แล้ว <span class="nobr">ผู้รับบริการ</span>จะต้องปฏิบัติโดยทันที ทั้งนี้หาก<span class="nobr">ผู้รับบริการ</span>เพิกเฉยหรือไม่สามารถดำเนินการได้ <span class="nobr">ผู้ให้บริการ</span>มีสิทธิเข้าไปในพื้นที่ส่งเสริมการขาย และจัดการซ่อมแซม โดย<span class="nobr">ผู้รับบริการ</span>ต้องเป็นผู้ชำระค่าใช้จ่าย ในการซ่อมแซมทั้งสิ้น
</p>
<p>
  การเดินสายไฟฟ้าภายในบริเวณพื้นที่ส่งเสริมการขาย <span class="nobr">ผู้รับบริการ</span>จะเป็นผู้ดำเนินการเองทั้งสิ้น และการดำเนินการดังกล่าวจะต้องเป็นไปตามระเบียบ กฎเกณฑ์ของการไฟฟ้านครหลวงและหรือกฎเกณฑ์ซึ่ง<span class="nobr">ผู้ให้บริการ</span>กำหนด แต่<span class="nobr">ผู้รับบริการ</span>ต้องยื่นแบบพร้อมรายละเอียด ให้แก่<span class="nobr">ผู้ให้บริการ</span>พิจารณาเพื่อให้ความเห็นชอบเป็นลายลักษณ์อักษรก่อนการใช้กระแสไฟฟ้าภายในบริเวณพื้นที่ส่งเสริมการขาย
</p>
<p>
  5.10  <span class="nobr">ผู้รับบริการ</span>เป็นผู้เสียค่า ภาษีมูลค่าเพิ่ม และ/หรือภาษีอื่นใดที่เกี่ยวกับการบริการพื้นที่ส่งเสริมการขาย โดย<span class="nobr">ผู้รับบริการ</span>ต้องนำเงินค่าภาษีมามอบให้แก่<span class="nobr">ผู้ให้บริการ</span>ภายใน 7 วันนับแต่วันที่ได้รับแจ้งจาก<span class="nobr">ผู้ให้บริการ</span>
</p>
