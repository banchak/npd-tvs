
<p>
  5.6 ผู้รับบริการสัญญาว่าจะไม่เก็บรักษาหรือนำเข้ามาในพื้นที่ส่งเสริมการขายซึ่งวัตถุ สิ่งของที่ละเมิดลิขสิทธิ์ เครื่องหมายการค้า และหรือสิ่งผิดกฎหมายอื่นๆ หรือวัตถุที่อาจเกิดการเผาไหม้ได้ในตัวเอง วัตถุระเบิด  วัตถุไวไฟ ถังแก๊ส หรือของอื่นที่มีสภาพเป็นอันตราย รวมทั้งไม่นำสัตว์เข้ามาเก็บหรือเลี้ยงไว้ในพื้นที่ส่งเสริมการขาย หรือเมื่อผู้ให้บริการพิจารณาเห็นว่า  สิ่งของ หรือวัตถุชนิดใดไม่สมควรจะอยู่ในพื้นที่ส่งเสริมการขาย ผู้รับบริการจะขนย้ายสิ่งของชนิดนั้นๆ ออกไปจากพื้นที่ส่งเสริมการขายทันที
</p>
<p>
  5.7  ผู้รับบริการสัญญาว่า จะไม่ทำการดัดแปลงหรือต่อเติม หรือเปลี่ยนสภาพพื้นที่ส่งเสริมการขาย  ซึ่งรวมถึงการก่อสร้าง ตกแต่ง กั้นห้อง กั้นฝา หรือติดตั้งท่อหรือสาย หรือเสาใด ๆ ในพื้นที่ส่งเสริมการขาย เว้นแต่จะได้รับอนุญาตเป็นลายลักษณ์อักษรจากผู้ให้บริการก่อน การดัดแปลงหรือต่อเติมใดๆ ที่ผู้รับบริการทำขึ้น ไม่ว่าโดยได้รับอนุญาตหรือไม่ได้รับอนุญาตจากผู้ให้บริการ  จะต้องตกเป็นทรัพย์สินของผู้ให้บริการทันที  โดยผู้รับบริการไม่มีสิทธิเรียกร้องค่าทดแทนแต่อย่างใดทั้งสิ้น  ทั้งนี้เว้นแต่ผู้ให้บริการจะเลือกให้ผู้รับบริการจัดทำพื้นที่ส่งเสริมการขาย ให้กลับสู่สภาพเดิมโดยค่าใช้จ่ายของผู้รับบริการเอง
</p>
<p>
  5.8  ผู้รับบริการจะไม่ติดตั้งหรือไม่ยอมให้บุคคลหนึ่งบุคคลใดติดตั้ง ไม่ว่าภายในหรือภายนอกพื้นที่ส่งเสริมการขาย  ซึ่งเสาธง  ป้าย  หรือ เครื่องหมายโฆษณา  เครื่องหมายการค้า  เสาวิทยุ  เสาโทรทัศน์  หรือเสาอากาศ อื่นใด  เว้นแต่จะเป็นการติดตั้งหรือแสดงชื่อของผู้รับบริการ  และลักษณะของกิจการที่กระทำ ณ พื้นที่ส่งเสริมการขาย หรือทางประตูเข้าออกของพื้นที่ส่งเสริมการขายเท่านั้น แต่การที่ผู้รับบริการจะติดตั้งหรือแสดงชื่อหรือลักษณะของธุรกิจดังกล่าวนี้  จะต้องได้รับความเห็นชอบตามแบบที่ผู้ให้บริการกำหนด เป็นลายลักษณ์อักษรจากผู้ให้บริการหรือตัวแทนของผู้ให้บริการก่อน
</p>
<p>
  5.9   ผู้รับบริการยินยอมให้ผู้ให้บริการหรือตัวแทนของผู้ให้บริการเข้าตรวจตราพื้นที่ส่งเสริมการขายได้ตามสมควรตลอดเวลา หากผู้ให้บริการหรือตัวแทนของผู้ให้บริการได้แจ้งให้ผู้รับบริการทราบเป็นลายลักษณ์อักษรว่าผู้รับบริการมีหน้าที่ต้องซ่อมแซมสิ่งชำรุดบกพร่อง หรือสิ่งอื่นใดที่ผู้รับบริการมีหน้าที่ต้องกระทำตามสัญญานี้แล้ว ผู้รับบริการจะต้องปฏิบัติโดยทันที ทั้งนี้หากผู้รับบริการเพิกเฉยหรือไม่สามารถดำเนินการได้ ผู้ให้บริการมีสิทธิเข้าไปในพื้นที่ส่งเสริมการขาย และจัดการซ่อมแซม โดยผู้รับบริการต้องเป็นผู้ชำระค่าใช้จ่าย ในการซ่อมแซมทั้งสิ้น
</p>
<p>
  การเดินสายไฟฟ้าภายในบริเวณพื้นที่ส่งเสริมการขาย ผู้รับบริการจะเป็นผู้ดำเนินการเองทั้งสิ้น และการดำเนินการดังกล่าวจะต้องเป็นไปตามระเบียบ กฎเกณฑ์ของการไฟฟ้านครหลวงและหรือกฎเกณฑ์ซึ่งผู้ให้บริการกำหนด แต่ผู้รับบริการต้องยื่นแบบพร้อมรายละเอียด ให้แก่ผู้ให้บริการพิจารณาเพื่อให้ความเห็นชอบเป็นลายลักษณ์อักษรก่อนการใช้กระแสไฟฟ้าภายในบริเวณพื้นที่ส่งเสริมการขาย
</p>
<p>
  5.10  ผู้รับบริการเป็นผู้เสียค่า ภาษีมูลค่าเพิ่ม และ/หรือภาษีอื่นใดที่เกี่ยวกับการบริการพื้นที่ส่งเสริมการขาย โดยผู้รับบริการต้องนำเงินค่าภาษีมามอบให้แก่ผู้ให้บริการภายใน 7 วันนับแต่วันที่ได้รับแจ้งจากผู้ให้บริการ
</p>
